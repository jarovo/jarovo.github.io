Včera jsem byl na Swingu v Long Story Short.

Mě a Matěje z Olomouce odvážela Markéta. Auto se porouchalo. Odhaduji, že 
se motor točí na 3 ze 4 válců. Auto byla starší Fabie.

Co byste dělali?

Řeknu vám, co jsem v tu chvíli dělal já. Začal jsem to řešit. Přikázal jsem ať otevře 
kapotu. Měl jsem v hlavě to, že chci tenhle problém vyřešit. Jako 
"velitel vozu" - táta tak vždycky říkal sedadlu spolujezdce...

Venku tma. Hmm, nejsou vidět kabely od svíček... Kryt motoru překáží. Za 
běhu motoru se ho snažím sundat. Acho jo... začal jsem si zoufat ohledně krytu 
a snažil jsem ho oddělat za běhu motoru. Nejde to. Zkusil jsem větší 
silou. Nebál jsem se, že by se mi něco mohlo stát. Dělal jsem opatrně tak, 
abych nedošel k úhoně já ani Markéta, co do motoru měla taky tendence strčit 
prst. Říkám: Nespal se!

Ani po sundání krytu se mi problém nepodařilo najít a odstranit a navíc se 
objevila žlutá signálka motoru. Napadá mě, že si Markéta asi teď myslí, že
jsem to pokazil ještě víc, než to bylo. Markéta však nezačala ihned svalovat bezhlavě 
vinu na mě. Doufám, že kontrolka se nerozsvítila kvůli mému zacházení 
s motorem.

Moc jsem nad celou tou akcí nepřemýšlel. Jedna z technik diagnostiky je mít
auto nastartované, abych zjistil  poslechem jestli když s něčím pohnu, co se
stane se zvukem motoru při nějaké akci jako pohnutí nějakou hadičkou - Jestli
třeba nenaskočí ten válec co nezapaluje. Ve spěchu jsem nenašel kabely ke svíčkám.

Kabely ke vstřikům byly suché. Zahýbal jsem s nimi a nic se nestalo. Zkusil
jsem tedy aspoň tohle. Nepovedlo se. Se smutkem jsem poprosil ať motor zastaví, 
protože dál už jsem nevěděl co s tím.

Po cestě jsem přemýšlel i nahlas o tom, co bych dělal kdybychom měli problém na 
dálnici. Nejdřív mě napadlo zavolat mé mámě protože ta řídí auto. Nebo kamarádovi. Taky 
mě napadla odtahovka, ale odtahovka jaksi nepřipadla do mé úvahy. Byli jsme už blízko 
domu. Asi bych zavolal Kámošovi, akorát nevím, jestli má lano. Nejbezpečnější 
by byla ta odtahovka. Z mého hlediska nejlepší by bylo na dálnici vůbec 
nevjíždět.

Po cestě Markéta mi připomíná, že to mohla být svíčka samotná. To mě nenapadlo! 
Vážně to mohla být špatná svíčka.

Dojíždíme do Moravičan na 3 válce s kontrolkou co sem tam problikává, ale jinak 
zůstává rozsvícena. Po dojezdu Překládám své věci do svého auta a nabízím, že 
si vyměníme telefonní čísla pro případ, že by měla Markéta po cestě domů ještě 
problém. Markéta odmítá. Když se její auto rozjíždí jeho zvuk je mnohem mnohem 
horší, než v Litovli.

Ještě teď si procházím čím to může být. Paliva tam bylo dost, bublina 
v palivovém systému - možná. Špína v palivovém systému? Možná, ale proč ji 
nezachytil filtr? Nějaké usazeniny z nekvalitního benzinu ve vstřiku?

Co bych zkontroloval jako první, kdybych byl mechanikem co má málo času? No 
kabely, svíčky. Kdybych měl diagnostiku, kterou mám v mém autě, tak bych auto 
"napíchl". To jsem v noci dělat nechtěl. Ale stejně. Co pak s tím dál? Markéta 
mluvila dost rychle. Měl jsem se zeptat jak se cítí, jestli se necítí ve 
stresu. Měla zítra ráno jet do práce.

Co si z toho odnáším?
Dělal jsem co jsem mohl. Tak jak to momentálně umím.
