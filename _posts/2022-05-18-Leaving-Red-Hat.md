Jak došlo k tomu, že opouštím 11 let práce jako inženýr pro zajištění kvality.

Je to možná pro někoho zvláštní nazývat práci vztahem. Já svoji práci miloval.  
Strávil jsem s ní 11 let. Před počítačem, v kanceláři, doma. S lidmi co pro 
svoji práci byli a někteří jsou stále nadšeni stejně jako já byl.

Ve firmě už rok nemám výkon jaký chci. Ani já ani můj zaměstnavatel není 
v tomto vztahu spokojený. Má to vliv přinejmenším na mé sebevědomí. Začal jsem 
to řešit tak, že jsem zažádal o pomoc s karierním postupem. Máme v práci na to 
proces. Člověk se zamyslí a vyplní dotazník. Třeba zpatra. Já jsem se pak ještě 
jednou zamyslel a řekl si "je to opravdu to co chci? Rozhodovat se o karierním 
postupu takhle zpatra?" Nelžu si já vlastně sám sobě "do kapsy"? V podstatě 
jsem všechno směroval původním směrem. Akorát od testera k vývojáři. Místo toho 
abych hledal chyby v testech a programech bych opravoval chyby v produktu.
V podstatě jde o skoro tu samou práci, akorát blíže zákazníkovi. Více 
odpovědnosti za to aby vše bylo dokončeno a funkčního ve sjednaný termín.

Nerad dělám na čas. Zaměřuji se mnohem více na kvalitu odvedené práce než na 
čas.

Na vyplnění dotazníku jsem si tedy vzal ještě o trochu víc času. Dělal jsem 
druhý průchod. Začal jsem vyplňovat když jsem byl více relaxovaný.  
A naskakovaly mi myšlenky které byly v mnohém zajímavé. Někteří mí blízcí by je 
jistě nazvali idealistickými sny.

"Od čeho sny vlastně máme?" ptám se sám sebe. Řekl bych od toho abychom se 
snažili si je vyplnit.  Jsou sny něco co se nám vylupuje z hlubin našeho vědomí 
a když si je neplníme, tak vzniká vnitřní konflikt či rozkol? Jak mít sny jež 
jsou opravdu sny naše a ne sny někoho jiného?

Poznámka: Zde je slovem sen myšlen cíl, který se nám líbí. Je to nějaký stav
budoucnosti, kterého chceme dosáhnout.

Takže jsem vyplnil tyhle formuláře nad nimiž jsem si vytvořil další směrování, 
kterým bych chtěl jít. Ukázalo se, že ve firmě nikoho takového jako já 
zaměstnávat nepotřebují a tak začíná jednání o tom jak z firmy vlastně odejít.  
Nabízí mi Dohodu o ukončení pracovního poměru.

Mám našetřené peníze které potřebuji použít na rozvoj mé osobnosti a mých 
zkušeností. Mám spoustu nápadů jak se posunout dál. Stále mě neopustil nápad na 
to jak udělat papír, co se neroztrhne jen tak vpichem rohu tetra-paku. Bylo by 
to dobré na nákupní tašky. Pokud materiál půjde dobře a levně zrecyklovat 
a vyrobit. Tomu chci věnovat svůj čas.

Jako experiment bych rád zkusil výrobu bioplynu z biologických odpadů 
domácností a malých hospodářství. Již dávno jsem s bioplynem měl začít 
experimentovat, vyčítám si.

Další můj sen je stát se instruktorem, koučem a třeba i půjčovatelem 
katamaránů. Také chci dál tančit Swingové tance a věnovat se sebeobraně. Hlavně 
verbální, tak fyzické.

